---
title: Donatie
layout: page
---
# ondersteun het filmproject *Frozen water/Es balok*

### In *Frozen water/Es balok* is te zien hoe koelijsproductie en distributie in en om een kleine koelijsfabriek, als een continuerend cyclisch 24-uurs proces in de stad Klaten op midden Java plaatsvindt.

De mannen van het koelijs lijken één met hun werk. In een doorgaand proces van vullen, slepen, stapelen, rijden en hakken vullen zij met kalme volharding grote ijzeren containers met water. Als dit ijs is geworden, glijden de mannen de ijsstaven over betegelde vloeren en door muurgaten. Onder de gloed van straatlantarens laden zij met schijnbaar gemak de 60 kilo wegende staven op distributiepunten uit. De tropische hitte bepaalt het dag- en nachtritme van het ijs en de mannen. In de vroege ochtend zal het ijs in blokken worden gezaagd en verder worden vervoerd met brommers en karren. Voordat de zon te heet wordt, zal het ijs bij de gebruiker zijn.

<img src="/images/1-Still-regenMVI_0124.jpg" alt="Auto met ijs in laadbak in de regen, man stapt in" width="960">
\\ <small>*filmstill* - ijs halen bij de fabriek in een tropische regenbui, Klaten, Java 2018</small>

De mannen van het ijs zijn een verdwijnende industriële mens uit het tijdperk van voor de automatisering. Het ijs smelt; wordt water en damp, vele koelijsfabrieken sluiten.

## Doneren
Wilt u de documentaire *Frozen water/Es balok* mogelijk maken maak dan een bedrag over naar:

<div class="usa-alert">
	Stichting Benina*
	NL29 INGB 0000 8374 81
	t.a.v. Frozen water
</div>

Als donateur wordt u op de hoogte gehouden van de ontwikkelingen omtrent de documentaire. Zodra de volledige financiering rond is en het project daadwerkelijk begint, krijgt u bericht, één maart 2020 is de streefdatum.

<img src="/images/6-Still36-MVI_8915.jpg" alt="Een stapel met ijsblokken en een man die een blok met een ijspik van de stapel haalt" width="960">
\\ <small>*filmstill* - ijs ’s nachts in vrachtwagens laden bij de fabriek, Klaten, Java 2018</small>

Voor de eerste fase van het project *Frozen water/Es balok* heeft het Amsterdams Fonds voor de Kunst een ontwikkelbudget verleend. Dat is niet genoeg. Via deze weg willen we een bedrag van € 15.000,- werven.

Stichting Benina bestaat door het enthousiasme van een onbezoldigd bestuur. Het wil cultuur in de meest algemene zin van het woord bevorderen.

*Aan het verkrijgen van een Culturele ANBI status wordt gewerkt.

## Contact
U kunt te allen tijde contact opnemen met de maker Carina Ellemers <a href="mailto:c.ellemers@planet.nl">c.ellemers@planet.nl</a> of met voorzitter van het bestuur van de stichting, Inez van Eijk <a href="mailto:ivaneijk@dds.nl">ivaneijk@dds.nl</a>.

<img src="/images/IMG_8756.jpg" alt="cameraman Tino Djumini en Carina Ellemers in Jogjakarta" width="960">
\\ <small>*cameraman Tino Djumini en Carina Ellemers in Jogjakarta November 2018*</small>


\\
\\
\\
<a href="https://www.amsterdamsfondsvoordekunst.nl/" target="_blank"><img src="/images/afk-logo.svg" alt="Logo Amsterdams Fonds voor de kunst AFK" width="342"></a>